---
layout: page
title: Analyse Stressmechanismen
active: analyse
class: analyse
parent: zakelijk
published: true
banner: zakelijk.jpg
---


Voor een goed persoonlijk functioneren, maar ook voor een optimale hersenfunctie, is het van belang dat het autonoom zenuwstelsel in balans is. Het autonoom zenuwstelsel stuurt lichaamsfuncties aan die vanzelf gaan, zoals ademhaling, hartslag, bloeddruk, spijsvertering en het immuunsysteem. Bij spanning of langdurige stress raakt het evenwicht in het autonoom zenuwstelsel verstoord. Dit heeft op den duur negatieve gevolgen voor de lichamelijke en geestelijke conditie. Het is mogelijk om meer grip te krijgen op ontspanning van het lichaam en opbouw van energie. 

Voor wie?

Voor mensen:

* met spanningsklachten of een hoog stressniveau;
* die niet goed kunnen ontspannen of slapen;
* die meer grip willen krijgen op de eigen gezondheid;
* die zich beter willen concentreren.
* die zich gejaagd of onrustig voelen. 


Waarom? 

De manier waarop het lichaam reageert op stress en hoe makkelijk herstel van opgebouwde spanning plaatsvindt, is persoonlijk. Een analyse van stressmechanismen geeft inzicht in hoe dat bij jou werkt. Aspecten waarnaar gekeken wordt zijn:

* Hoe ontspannen of gespannen ben jij in de basis?
* Herstel je op eigen kracht goed van spanningen of bouw jij snel stress op? 
* Komt jouw lichaam goed tot rust als de situatie dat toelaat? 
* Kun jij je ontspanningsniveau makkelijk verdiepen? 
* Waar liggen jouw mogelijkheden voor bevorderen innerlijke rust en herstel?
* De verkregen informatie biedt inzicht in de mogelijkheden die er voor jou zijn om negatieve gevolgen van stress te beperken en meer te profiteren van de herstelmogelijkheden van het eigen lichaam.  
 
Werkwijze

Er worden verschillende lichaamsfuncties gemeten met hoogwaardige apparatuur van Mind Media. Daarmee wordt onder verschillende condities (rust, stress, herstel en ontspanning) gemeten hoe de volgende functies reageren:

* hartslag, hartritme variabiliteit en hartcoherentie
* ademhaling
* spierspanning 
* huidtemperatuur 
* huidgeleiding; dat is de mate waarin je transpireert.

Advisering

Direct na de meting worden de belangrijkste inzichten aan je teruggekoppeld en binnen een week ontvang je een rapportage over de analyse met adviezen, afgestemd op jouw aandachtsgebieden en/of doelen. 

PLAATJE

Deze meting is een voorbeeld van lichamelijke gejaagdheid in de basis, waarbij er niet voldoende herstel is van spanningen. Ook wordt duidelijk dat met iets meer rust en regelmaat in de ademhaling  (blauwe lijn) dit het ontspanningsniveau direct positief beïnvloed. Dit is te zien aan een betere hartcoherentie  (rode lijn). De meting geeft heel concrete richtlijnen voor een betere omgang met stress, het verbeteren van ontspanning en opbouwen van energiereserves.




### Analyse Brein- en Belastbaarheid

BrainSpa brengt met behulp van onderzoek naar hersenactiviteit op unieke wijze in kaart hoe zowel topprestaties als een goede gezondheid samen kunnen gaan. De analyse geeft inzicht in hoe een goed evenwicht kan worden gevonden tussen het functioneren op hoog niveau en het bewaken van vitaliteit en innerlijke harmonie.

Voor wie?

* Continue topprestaties leveren, goede zakelijke beslissingen nemen, overzicht houden over taken, zware verantwoordelijkheden dragen, lange werkdagen en weinig tijd voor rust; het vraagt veel van het brein en het herstelvermogen van het lichaam. Deze meting is bij uitstek geschikt voor mensen die zich herkennen in dit profiel en willen investeren in vitaliteit op de korte en lange termijn. 
* Voor mensen met slaap tekort, concentratieproblemen, lichamelijke spanningen, prikkelbaarheid, vermoeidheid en onrust in het hoofd of andere uitingen van disbalans die gekoppeld zijn aan het brein. 

Waarom?

* De analyse brengt in beeld hoe de conditie, vitaliteit en veerkracht van het brein is.
	* Ben je in staat om efficiënt informatie te verwerken of verlies je veel energie aan irrelevante informatieverwerking?  
	* Zit je in de ‘overdrive’ en kan je op hersenniveau niet meer ontspannen?
	* Of is er een patroon van vermoeidheid, concentratieproblemen en overbelasting, waardoor je scherpte en helderheid mist? 
* De analyse geeft inzicht in hersenmechanismen die schuilgaan achter bijvoorbeeld concentratieproblemen, vermoeidheid, concentratie problemen, prikkelbaarheid, een kort lontje, spanningsklachten, hoofdpijn en innerlijke onrust. 
* De analyse wordt nauwgezet afgestemd op wie jij bent en waar je graag meer inzicht in wil krijgen. Ook als er geen specifieke doelen of aandachtsgebieden zijn, kan het zeer waardevol om meer inzicht te krijgen in hoe jij informatie verwerkt, hoe je je brein nog efficiënter in kunt zetten en bewust kunt bijdragen aan een goede gezondheid op de lange termijn.  

Werkwijze

Op het hoofd wordt een cap aangebracht met ingebouwde electroden die de hersenactiviteit op 19 punten van het hoofd meten. Er wordt gebruik gemaakt van hoogwaardige apparatuur van MindMedia. 

Advisering

De analyse wordt direct na de meting gedaan en je krijgt de belangrijkste inzichten dezelfde dag nog teruggekoppeld in een persoonlijk gesprek. Binnen 2 weken daarna ontvang je een uitgebreide rapportage over de analyse met adviezen, afgestemd op jouw aandachtsgebieden en/of doelen. 

PLAATJE

Dit is een voorbeeld van een brein dat niet meer goed tot rust komt. De rood, geel en oranje tinten laten zien dat zien dat snelle hersengolven domineren. Er is een hoge staat van paraatheid; alles wordt gezien en het denken is snel. De keerzijde is niet meer goed herstellen in het weekend, niet goed kunnen slapen en een kort lontje. Met behulp van een afgestemd behandelplan kan worden gewerkt aan meer balans op hersenniveau en in het dagelijks leven, zodat innerlijke rust weer toegankelijk wordt.

PLAATJE

Dit brein toont een heel ander beeld. Trage hersengolven domineren. Er is sprake van een burnout en forse concentratieproblemen. Het ondernemen van normale dagelijkse bezigheden is een hele opgave en vermoeidheid ligt continue op de loer. De brein-balanstest biedt inzicht en concrete aanknopingspunten om een burnout te boven te komen en het energieniveau te herstellen. 


